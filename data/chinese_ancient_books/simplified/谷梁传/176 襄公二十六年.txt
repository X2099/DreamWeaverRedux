襄公二十六年
一、二十有六年，春，王二月，辛卯，衞宁喜弑其君剽。
此不正，其日何也？殖也立之，喜也君之，正也。
二、衞孙林父入于戚以叛。
三、甲午，衞侯衎复归于衞。
日归，见知弑也。
四、夏，晋侯使荀吴来聘。
五、公会晋人、郑良霄、宋人、曹人于澶渊。
六、秋，宋公杀其世子痤。
七、晋人执衞宁喜。
八、八月，壬午，许男宁卒于楚。
九、冬，楚子、蔡侯、陈侯伐郑。
十、葬许灵公
