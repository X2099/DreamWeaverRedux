释鱼第十六
鲤。
鳣。
鳀。
鳢。
鲩。
鲨，𬶍。
鮂，黑𫚤。
鳛，䲡。
鲣，大鲖；小者𫚛。
魾，大鳠；小者𬶐。
鰝，大𫚥。
鲲，鱼子。
𬶨，是鱁。
鱦，小鱼。
鮥，鮛鲔。
鯦，当魱。
𫚓，鱴刀。
𫚪鮬，鳜𫚡。
鱼有力者，鰴。
𫚑，鳟。
鲂，魾。
𫚞，鯠。蜎，蠉。
蛭，虮。
科斗，活东。
魁陆。
蜪蚅。鼁𫜟，蟾诸。在水者黾。
蜌，螷。
蚌，含浆。
鼈三足，能。龟三足，贲。
蚹蠃，螔蝓。
蠃，小者蜬。
螖，蠌，小者蟧。
蜃，小者珧。
龟，俯者灵，仰者谢，前弇诸果，后弇诸猎，左倪不类，右倪不若。
贝，居陆贆，在水者蜬。大者魧，小者鰿。玄贝，贻贝。余貾，黄白文。余泉，白黄文。蚆，博而頯。𧋕，大而险。𧐐，小而椭。
蝾螈，蜥蜴；蜥蜴，蝘蜓；蝘蜓，守宫也。
镻，蝁。
螣，螣蛇。
蟒，王蛇。
蝮虺，博三寸，首大如擘。
鲵，大者谓之𫚥。
鱼枕谓之丁，鱼肠谓之乙，鱼尾谓之丙。
一曰神龟，二曰灵龟，三曰摄龟，四曰宝龟，五曰文龟，六曰筮龟，七曰山龟，八曰泽龟，九曰水龟，十曰火龟。
